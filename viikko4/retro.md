SSCMoLoW on eräs suunnitelma sprintin retrospektiivin pitämiseksi. Noin kymmenen minuutin tuokiossa tarkoituksena on kerätä tiimin jäseniltä palautetta sprinttiä koskien käyttäen viittä eri kategoriaa: aloita, lopeta, jatka, enemmän ja vähemmän. Retrospektiivin vetäjä kirjaa palautteet julisteelle ympyrään, jossa on kullekin kategorialle oma sektori. Lopuksi päätetään, kuinka tiimi muuttaa käytäntöjään tulevassa sprintissä.

Toisessa suunnitelmassa, GSM:ssä, jäsenet kirjaavat kortteihin niin positiivisia kuin negatiivisia huomioita tai muita valituksen aiheita sprinttiin liittyen (<15min). Sitten osallistujat esittelevät korttinsa muille ja asettavat ne valkotaululle joko iloa, surua tai suututusta aiheuttavien korttien ryhmään (<15min). Samantarkoitukselliset kortit yhdistetään ja osallistujat äänestävät kortteja jatkokeskusteluun otettavaksi (<15min). Korteista keskustellaan alkaen eniten ääniä saaneesta keskittyen ryhdyttäviin toimenpiteisiin seuraavassa sprintissä ($(SUM)=60min).
